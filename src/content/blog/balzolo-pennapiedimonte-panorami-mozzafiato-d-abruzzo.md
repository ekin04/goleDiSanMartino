---
title: 'Balzolo Pennapiedimonte: panorami mozzafiato d’Abruzzo'
excerpt: >-
  Scopri il Balzolo di Pennapiedimonte, le Cascate del Linaro e il Rifugio
  Pischioli. Itinerari tra natura, panorami e leggende della Maiella
date: 2025-11-17T02:24:00.000Z
thumbnail: >-
  /src/assets/img/cms/blog/balzolo-pennapiedimonte-panorami-mozzafiato-d-abruzzo/thumbnail.webp
categoria:
  - escrursioni
  - luoghi
galleria:
  - src: >-
      /src/assets/img/cms/blog/balzolo-pennapiedimonte-panorami-mozzafiato-d-abruzzo/galleria/0/src.webp
    alt: Balzolo
  - src: >-
      /src/assets/img/cms/blog/balzolo-pennapiedimonte-panorami-mozzafiato-d-abruzzo/galleria/1/src.webp
    alt: Balzolo grotta
  - src: >-
      /src/assets/img/cms/blog/balzolo-pennapiedimonte-panorami-mozzafiato-d-abruzzo/galleria/2/src.webp
    alt: Dea Maja
---
## **“Scopriamo insieme uno dei luoghi più belli del Parco Nazionale della Maiella”**

&nbsp;![](/img/blogEntry/balzolo-pennapiedimonte-panorami-mozzafiato-d-abruzzo/gruppo.webp)

Benvenuto nel nostro blog! Sono **Samuele Santilli**, storico dell’arte e Guida Ambientale Escursionistica, sono il fondatore di “[**Maiella Escursioni**](https://www.maiellaescursioni.it/)“, attività che si occupa dell’accompagnamento guidato in ambiente montano e della gestione di strutture turistiche in Abruzzo! Oggi scopriremo insieme **“Il Balzolo”**, una delle aree naturalistiche più amate dai visitatori del Parco Nazionale della Maiella, parleremo di natura e geologia, ma anche di sport e trekking, spiegheremo come raggiungerlo e parleremo dei suoi aspetti caratteristici.

---

## **Scopriamo di più sul Balzolo di Pennapiedimonte**

---

![](/img/blogEntry/balzolo-pennapiedimonte-panorami-mozzafiato-d-abruzzo/balzolo2.webp)

Il **Balzolo di Pennapiedimonte** è uno dei luoghi panoramici più spettacolari dell’Abruzzo. Situato nel cuore della Maiella, offre una vista mozzafiato sulla **Valle dell’Avello** e sul massiccio montuoso che domina la regione.\
Visitarlo significa immergersi in un mondo fatto di roccia, natura, antiche leggende e scorci suggestivi.

In questa guida troverai tutto ciò che serve per organizzare la tua visita: **cosa vedere, cosa visitare, sentieri consigliati, luoghi da non perdere e curiosità**.

---

## **Cos’è il Balzolo e perché è così famoso**

---

Il **Balzolo** si trova all’interno del borgo di **Pennapiedimonte**; piccolo paesino della provincia di Chieti arroccato su uno sperone di roccia. Il comune si colloca sulla base calcarea del Massiccio della Maiella, è il punto di partenza per bellissime escursioni e trekking naturalistici all’interno dell’Area Protetta del Parco Nazionale della Maiella; uno dei parchi più famosi e belli d’Italia (Geoparco Mondiale dell’UNESCO dal 2021). **Il Balzolo è una balconata naturale sospesa sulla roccia**, affacciata su uno dei panorami più suggestivi dell’Abruzzo interno.

Da qui si possono osservare:

la **Valle dell’Avello**

le pareti della **Maiella orientale**

il borgo di **Pennapiedimonte**

L’area della **costa abruzzese**

La posizione dominante e il facile accesso lo rendono un luogo ideale per famiglie, escursionisti e fotografi.

Una volta raggiunto il Balzolo potremo scegliere tra differenti itinerari per trekking, più o meno impegnativi, seguendo la segnaletica ufficiale CAI contraddistinta dalle bandierine bianco-rosse.

Le sigle dei sentieri da Percorrere cono **G2** e G1, il primo porta alle **Cascate e nella parte bassa dell’Avello**, mentre il **G1** ci conduce in direzione del **Rifugio Pischioli**.

---

### **Il Rifugio Pischioli: natura, quiete e punto di partenza per escursioni**

---

Il **Rifugio Pischioli** è uno dei punti di riferimento per gli escursionisti che vogliono esplorare l’area del Balzolo e la Maiella Orientale.\
Situato in un contesto naturale silenzioso e fresco, è ideale per:

Fare una sosta durante un trekking

Godersi un pranzo al sacco

Rilassarsi&nbsp;

Partire per escursioni più impegnative

Ricorda che il Rifugio Pischioli è un piccolo rifugio di fortuna scavato nella roccia, non è dotato di servizi igienici o confort di alcun tipo.

Continuando sulla traccia del sentiero **G1** è possibile raggiungere l’area della **Maielletta** e il **Rifugio Bruno Pomilio.**&nbsp;

---

## **Le Cascate del Linaro: uno dei gioielli nascosti della Maiella**

---

![](/img/blogEntry/balzolo-pennapiedimonte-panorami-mozzafiato-d-abruzzo/cascate.webp)

Dal Balzolo potrai raggiungere anche le bellissime **Cascate del Linaro** sono una meraviglia naturalistica poco distante da Pennapiedimonte.\
Si tratta di un salto d’acqua limpida e fresco, particolarmente suggestivo in primavera e dopo periodi di pioggia.

Il sentiero che conduce alle cascate:

attraversa boschi e ambienti rocciosi

offre scorci panoramici

è adatto a chi cerca un percorso di media difficoltà

L’acqua che scorre dalla parete rocciosa crea un ambiente rilassante, perfetto per una pausa o per scattare fotografie.

---

## **La “Pinna” o Madonna del Balzolo**

---

La **Pinna** è un grande sperone roccioso che sovrasta il paese di Pennapiedimonte, è composta principalmente da **roccia calcarea** modellata nel corso dei millenni dall’erosione degli agenti atmosferici.

La sua forma allungata, affusolata e rivolta verso l’alto ricorda proprio una *pinna*, da cui il nome.

È uno dei simboli del borgo e rappresenta la continuità tra il centro abitato e il massiccio della Maiella.

Secondo la tradizione locale, la **“Pinna”** rocciosa di Pennapiedimonte (detta anche “Cimirocco” o **“Dea Maja”**) ha una forma che ricorda una donna anziana inginocchiata: la leggenda dice che sia **la dea Maja pietrificata** a vegliare la valle.

La connessione con la **Dea Maja** (mediante la roccia della “Pinna”) integra la leggenda pagana con la devozione cristiana, rendendo il luogo un punto di fusione tra mito e fede popolare.

Si trova a pochi passi dal **Belvedere del Balzolo**.

### **Legame con la Dea Maja**

La Maiella è spesso chiamata ***Montagna Madre***\**.**\
La leggenda narra che **Maja**, fuggendo con il figlio Mercurio ferito, si rifugiò su questa montagna nel tentativo di salvarlo.\
Quando **Mercurio** morì, Maja si accasciò inerme: la montagna assunse la sua forma.\
La Pinna sarebbe uno dei **“dettagli”** della figura pietrificata della dea, interpretato come un ginocchio, una mano o un punto simbolico della sua sagoma.

![](/img/blogEntry/balzolo-pennapiedimonte-panorami-mozzafiato-d-abruzzo/dea%20Maja.webp)

Lungo il sentiero G2 troveremo anche una scultura sulla parete rocciosa che rappresenta un pastore di Pennapiedimonte (Mimì Di Bello), opera dello scultore Antonio Di Campli.

---

### **Consigli per l’Escursione**

---

![](/img/blogEntry/balzolo-pennapiedimonte-panorami-mozzafiato-d-abruzzo/balzolo.webp)

Indossa **scarpe da trekking** robuste: il terreno è misto, con tratti rocciosi, ghiaia e bosco.

Porta **abbondante acqua**: non ci sono fonti garantite lungo tutto il percorso.

In estate, meglio partire la mattina per evitare il caldo; in primavera le cascate saranno più abbondanti grazie allo scioglimento delle nevi o alle piogge.

Attrezzatura utile: bastoncini da trekking, binocolo o macchina fotografica&nbsp;

Se non sei esperto, considera di fare il percorso con una guida: molte escursioni di **Maiella Escursioni** sono organizzate con guide ambientali e con assicurazione.

Controlla sempre le condizioni meteo prima di partire: il terreno può diventare scivoloso se è piovuto di recente.

[**Escursioni guidate**](https://wa.me/393761594011)

---

**Samuele Santilli&nbsp; 17/11/2025**

---

&nbsp;

**Visita il nostro sito web per scoprire tante escursioni guidate in Abruzzo!**

[**Visita il sito**](https://www.maiellaescursioni.it/)

&nbsp;
